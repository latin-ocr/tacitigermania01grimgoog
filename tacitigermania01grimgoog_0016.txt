8 GERMANIA

sectantum magnaque et comitum aemulatio, quibus priss
mus apud principem suum locus, et principum, cui plu-

rimi et acerrimi comites. Haec dignitas, hae vires,

magno semper electorum juvenum globo circumdari, in
pace decus, in bello praesidium. Neo solum in sua
gente cuique, sed apud finitimas quoque civitates id
nomen, ea gloria est, si numero ac virtute comitatus
emineat. expetuntur enim legationibus et muneribus
ornantur, et ipsa plerumque lama bella profligant.

14 Quum-ventum in aciem, turpe principi virtute
vinci, turpe comitatui'virtutem principis non adaequare.
jam vero infame in omnem vitam ac probrosum super·
stitem principi suo ex acie recessisse. illum defendere,
tueri, sua quoque fortia facta gloriae ejus assignare
praecipuum sacramentum est. Principes pro victoria
pugnant, comites pro principe. Si civitas, in qua orti
sunt, longa pace et otio torpeat, plerique nobilium ado·
lescentium petunt ultro eas nationes, quae tum bellum
aliquod gerunt, quia et ingrata genti quies, et facilius
inter ancipitia clarescunt, magnumque comitatum non
nisi vi belloque tueare. Exigunt enim principis sui li·
beralitate illum bellatorem equum, illam cruentam victri-
cemque frameam. nam eprdae et, quanquam incompti,
largi tamen apparatus pro stipendio cedunt. materia
munificentiae per bella et raptus. Nec arare terram
aut exspectare annum tam facile persuaseris, quam vo·
care hostem et vulnera mereri. pigrum quin imo et iners
videtur sudore acquirere quod possis sanguine parare.

lo Quotiens bella non ineunt, non multum uenatibus,
plus per otiom transigunt dediti somno ciboque, fortis·
simus quisque ac bellicosissimus nihil agens, delegata
‘domus et penatium et agrorum cura leminis senibusque

 

